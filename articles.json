[{"title":"Lorem ipsum","description":"Що таке Lorem ipsum?","markdown":"Lorem ipsum — класичний варіант умовного беззмістовного тексту, що вставляється в макет сторінки (у сленгу дизайнерів такий текст називається «рибою»). Lorem ipsum — це перекручений уривок з філософського трактату Цицерона «Про межі добра і зла», написаного в 45 році до нашої ери латиною. З точки зору зручності сприйняття друкованих текстів Lorem ipsum показує, що латинська графіка найслушніше пристосовується для написання саме творів латинською мовою (тут враховується частота вживання символів з виносними елементами, таких як g, l, h, p).","createdAt":"04.06.2022"},{"title":"Говард Лавкрафт","description":"Американський письменник, журналіст та поет, що писав у жанрах жахів та містики, поєднуючи їх в оригінальному стилі. Засновник вигаданого всесвіту міфів Ктулху. За життя Лавкрафта його твори в більшості публікувалися у pulp-журналах, а після смерті письменника здійснили помітний вплив на формування сучасної масової культури, а сам Лавкрафт став однією з найзначніших осіб для жанру жахів. Його творчість настільки унікальна, що твори Лавкрафта виділяються в окремий піджанр — так звані лавкрафтівські жахи.","markdown":"У 1910-20-х роках Лавкрафт перебував під впливом творчості лорда Дансені, нерідко стилізуючи під нього власні тексти. Також на нього вплинув американський романтизм, зокрема Едгара По. Лавкрафт часто звертався до традиційної готичної атрибутики: таємничого будинку, магічних книг, заклинань, зловісного вітру, страхітливих звуків.\r\n\r\nУ 1930-х роках автор поєднує реалізм і фантастичні елементи, описуючи «багатовимірну» реальність, де героєві складно відрізнити дійсність від уяви. Лавкрафт використовував сюжети східної, античної та західноєвропейської історії, з додаванням історії Нової Англії. Елементи жахливого слугували виразним засобом, контрастуючи з повсякденною реальністю. Більшість творів 1930-х років мають атмосферу невизначеності, вселенської байдужості й передчуття жахливого фіналу. Лавкрафт вводив до них новоанглійські фольклорні мотиви і частіше звертався до словесних штампів (подача творів як щоденників, використання епітетів «невимовний», «богохульний»), за які нерідко був критикований.\r\n\r\nВитоками творчості Говарда Лавкрафта вважається загальна криза ідей та цінностей на рубежі XIX—XX століть, за якої панувало відчуття неможливості надати цілісності й гуманізму світорозумінню. Крім літератури жахів, Говард Лавкрафт створив багато романтичної поезії, хоч сам виступав проти романтики, яка, на його думку, звужувала світогляд. В його поезії частим мотивом є ескапізм, оманливі мріяння.\r\n\r\nЗаборонені знання є центральною темою в багатьох творах Лавкрафта. Багато з його персонажів керуються цікавістю чи науковим інтересом і для досягнення своїх цілей використовують книги, такі як «Некрономікон», що призводить до їхньої загибелі чи безумства.\r\n\r\nКордонам раціонального та ірраціонального надається велике значення у творах Говарда Лавкрафта. Його герої постійно перебувають на межі, за якою їх колишні поняття про світ виявляються ілюзорними. Світ для них стає одночасно раціональним (людина розуміє речі, які не могла пояснити раніше) та ірраціональним (колишні знання і віра вступають в конфлікт з новим знанням).\r\n\r\nІстоти Міфів Ктулху в Лавкрафта часто мають слуг-людей; Ктулху, наприклад, поклоняються під різними іменами ескімоси в Гренландії, культи вуду з Луїзіани, і в багатьох інших частинах світу.\r\n\r\nБагато істот Міфів Ктулху надто сильні, щоб бути переможеними людьми, і настільки жахливі, що пряма зустріч з ними означає божевілля для звичайної людини. Часто (але не завжди) такі істоти володіють інтелектом, який набагато перевершує людський, високими технологіями чи існують в більшій кількості вимірів, ніж доступно нашому сприйняттю. Серед них зустрічаються як істоти, які впливають пасивно (напр. Ктулху), лише своєю присутністю, так і активно, які хочуть дослідити людей чи використати для досягнення своїх цілей (напр. Мі-го).","createdAt":"04.06.2022"},{"title":"Молох","description":"Молох (Moloch horridus) — єдиний представник роду Молох з родини Агамових. Інша назва «колючий диявол».","markdown":"Вперше цю ящірку привезли до Європи в 1840 р., і тоді ж дослідник Джон Грей, вражений дивовижним виглядом цієї істоти, назвав її Moloch horridus — «молох страшний», на ім'я язичницького божества Молоха, якому, за переказами, приносили людські жертви і яке стало символом зла.\r\nУ цієї ящірки маленька вузька голова, щільний розширений тулуб, потужні лапи з короткими пальцями і невеликий хвіст, що тупо закінчується. Усе тіло тварини, від кінчика носа до кінчика хвоста і пальців, вкрито потужними шипами — шкірними виростами, оточеними зміненими роговими щитками. Особливо великі колючки розташовуються з боків подушкоподібного виросту на верхній стороні шиї ящірки, а також з боків голови і над кожним оком. Молох тривалий час може жити без води, маючи гідроскопічну шкіру.\r\n\r\nЗагальні розміри не перевищують 10-12 см при вазі від 50 до 100 г. Забарвлений молох не яскраво, але дуже вишукано. Верхня половина тіла у нього може бути коричнево-жовтою, каштаново-бурою або червонувато-оранжевою. По середині спини і з боків проходять вузькі, вохристо-жовті смуги, що місцями розширюються в ромби. Нижня частина тіла «колючого диявола» світла, з неправильним малюнком з поздовжніх і поперечних темних смуг. Колір тіла молоха здатний мінятися в залежності від освітленості і температури навколишнього середовища. У нічні та ранкові години, коли температура повітря у літній австралійській пустелі не перевищує 30 °C, забарвлення ящірки темніше, ніж вдень, на спеці. Зміна відтінків може відбуватися буквально за кілька хвилин. На сонці або в тіні ящірка набуває того відтінку, який дозволяє їй стати менш помітною на тлі ґрунту.","createdAt":"04.06.2022"},{"title":"Bayraktar TB2","description":"турецький ударний оперативно-тактичний середньовисотний безпілотний літальний апарат з великою тривалістю польоту. Розробка і виробництво компанії Baykar Makina.\r\nІмовірно, перший безпілотний літальний апарат, який успішно вразив надводні цілі в бойових умовах.","markdown":"Корпус виготовлений з вуглецевого волокна. БПЛА оснащений двигуном внутрішнього згоряння з дволопатевим гвинтом. Двигун розташований між хвостовими балками, паливо зберігається в гнучких резервуарах. Кожна система Bayraktar TB2 складається з 6-ти літальних апаратів, двох наземних станцій керування (GCS), трьох наземних терміналів даних (GDT), двох дистанційних відеотерміналів (RVT) і обладнання наземної підтримки. БПЛА оснащений системою авіоніки з потрійним резервуванням і системою автоматичного зльоту та посадки. Здатний виконувати завдання в автоматичному та напівавтоматичному режимах. За сприятливого вітру може зависати на місці. На відміну від пілотованих літаків, не потребує довгих злітно-посадкових смуг і спеціальних ангарів для зберігання.\r\n\r\nБПЛА Bayraktar TB2 керується з наземної станції, яка перевозиться автомобілем. Її оснащено стелажними шафами, блоком кондиціонування повітря, системою фільтрації повітря NBC, блоками живлення, системами бездротового зв'язку та системами внутрішнього зв'язку. Станції здатні перехоплювати керування безпілотниками одна одної, що дозволяє швидко змінювати тактику. Оперативний радіус дії дронів рахується не від точки старту, а від найближчої станції керування і контролю або від ретранслятора сигналів.","createdAt":"04.06.2022"},{"title":"Lacoste","description":"«Lacoste» (українською вимовляється Лакост) — французька компанія з виробництва одягу, заснована у 1933 році, що продає одяг, взуття, парфумерію, вироби зі шкіри, годинники, окуляри і тенісні сорочки, завдяки яким компанія і стала відомою. Lacoste впізнається завдяки своїй емблемі із зображенням зеленого алігатора. Компанія отримала репутацію сильного в культурному відношенні бренду, особливо в таких країнах як США та Іспанія.","markdown":"Рене Лакост був відомим французьким тенісистом, якому вдалося досягти успіху в двох областях: у тенісі та моді. У 1923 році під час кубка Девіса, американська преса охрестила Лакоста «алігатором» після того, як він уклав парі на валізу з крокодилової шкіри з капітаном збірної. У французькій мові еквівалентом «алігаторові» стало «крокодил». Це прізвисько передавало його агресивну динамічну манеру гри та завзятість, яку він демонстрував на тенісних кортах, ніколи не відпускаючи своєї «здобичі». Прізвисько закріпилося за ним настільки міцно, що його друг Робер Жорж намалював для нього величезного аллігатора із роззявленою пащею. Алігатор був пізніше вишитий на сорочці, в якій Лакост з'являвся на корті. Коли Рене Лакост виграв в 1927 році відкритий чемпіонат США з тенісу на ньому була його власна біла сорочка з коротким рукавом, створена з легкої трикотажної тканини, яка називалася «jersey petit pique» і вбирала вологу у спеку. Це був перший випадок модного показу одягу в спорті. Біле поло викликало радикальні зміни у сучасній тенісній моді, бо дуже відрізнялося від тенісного одягу того часу, в моді були традиційні «міські» сорочки з довгими рукавами (що сильно сковували рухи).\r\n\r\nLa chemise\r\nПісля того як Лакост пішов з тенісу, він заснував компанію La Chemise Lacoste в 1933 разом з Андре Жильє, власником і президентом найбільшої в той час французької трикотажної компанії. Разом вони стали випускати ту саму революційну сорочку з емблемою алігатора, яку створив Лакост і яку він одягав під час тенісних турнірів. Ця емблема стала першим прикладом появи назви бренду на зовнішній стороні предмета одягу. Крім тенісних сорочок, Lacoste випускав сорочки для гри в гольф і вітрильного спорту. У 1951 компанія почала розширюватися і крім білих тенісок приступила до випуску сорочок різних кольорів. У 1952 році сорочки були експортовані в США як «статусний символ професійного спортсмена», що значно вплинуло на одяг вищого класу. У 1963, Бернард Лакост, син Рене Лакост взяв на себе управління компанією. Під управлінням Бернарда компанія досягла стрімкого розвитку. Коли Бернард став президентом компанії, щорічні продажі предметів одягу Lacoste склали приблизно триста тисяч речей. Бренд Lacoste став найпопулярніший в США під час сімдесятих років, коли теніска стала невід'ємною частиною гардеробу стильного молодого чоловіка, і навіть була згадана в книзі Лізи Бірнбаха «Official Preppy Handbook» 1980 року. Компанія також приступила до випуску іншої продукції крім одягу, такої як парфуми, шорти, звичайні і сонцезахисні окуляри, тенісні туфлі, парусинові туфлі, черевики, годинники, а також різні предмети зі шкіри.\r\n\r\nОдяг Lacoste і Izod\r\nУ США в сімдесятих і вісімдесятих роках бренди Izod і Lacoste часто стали використовуватися як взаємозамінні, оскільки починаючи з 1950 року компанія Izod випускала одяг під маркою Izod Lacoste для продажу в США. Це партнерство закінчилося в 1993 році, коли Lacoste придбала ексклюзивні права на поширення сорочок під власною маркою в США. У 1980 році була заснована компанія Le Tigre Clothing, що стала американської альтернативою французькому бренду.\r\n\r\nLacoste у новому тисячолітті\r\nНа початку 2004 року Бернард Лакост серйозно захворів, і управління компанією взяв на себе його молодший брат і близький соратник протягом багатьох років Майкл Лакост. Бернард помер у Парижі 21 березня 2006 року. У 2006 році Lacoste видала ліцензії на свою торгову марку різним країнам. Так, наприклад, Деванлей володіє ексклюзивними правами на випуск одягу Pentland Brands, на випуск взуття Lacoste, а Samsonite виробляє сумки Lacoste і невеликі аксесуари зі шкіри.\r\n\r\nПопулярність Lacoste різко зросла завдяки спробі французького дизайнера Крістофа Лемера створити більш сучасний і престижний імідж. У 2005 близько п'ятдесяти мільйонів предметів бренду Lacoste були розпродані в 110 країнах. Увага до бренду зросла завдяки контрактам, які компанія уклала з кількома молодими тенісистами, а саме, із зіркою тенісу Енді Роддіком і Річардом Гаскетом, висхідною зіркою французького тенісу. Lacoste також стала поступово завойовувати свою присутність і у світі гольфу: сорочки Lacoste були на дворазовому чемпіона Хосе Марія Оласабале і шотландському гольфіст Коліне Монтгомері під час змагань. У червні 2007 року з'явився вебсайт Lacoste, націлений на американського покупця. На сьогоднішній день багато артистів хіп-хопу зробили вибір на користь бренду Lacoste, такі як, наприклад, Каньє Вест і репер Кіа Шайн.\r\n\r\nНа сьогоднішній день 65 % компанії володіє родина Лакост, а 35 % — компанія Деванлей (Devanlay). Компанія Procter and Gamble володіє ліцензією на парфумерну лінію Lacoste. Штаб-квартира компанії Lacoste знаходиться в Парижі. На сьогоднішній день виробничий капітал Lacoste знаходиться у французькому місті Троя, однак право на виробництво одягу доручено різним фабрикам всіх країн світу, включаючи Перу, Марокко та Італію. Після дворічного дослідження Центральноамериканського регіону, компанія Lacoste відкрила провадження у Сальвадорі, в місті Мірамар, зоні вільної торгівлі, для продажу продукції в США. Управління діяльністю компанії в Сальвадорі бере на себе нова місцева дочірня компанія Textil El Salvador.","createdAt":"06.06.2022"}]